<article class="jumbotron text-center p-3 mb-0">
  <h2>Технологічне відділення</h2>
  <div class="clearfix text-justify">
    <div class="avatar-content text-center mb-1">
      <img data-src="img/commission/restaurant-commission/Sevruk.jpg" alt="Севрук Людмила Василівна" id="department1" onclick="fullImage(this);" class="open-full lazy img-fruid page-avatar">
      <h5 class="brown-text mt-3 b-1">Севрук Людмила Василівна</h5>
      <h7 class="text-muted">Завідувач технологічного відділення</h7>
    </div>
    <p class="text-justify">
      Підготовкою кадрів для однієї з найбільш затребуваних галузей – ресторанного господарства, у Рівненському кооперативному економіко-правовому фаховому коледжі займається технологічне відділення, яке формує фахівців для ресторанного і готельного
      бізнесу. Відділення засноване у 1992 році у зв’язку з реорганізацією Рівненського кооперативного училища.
    </p>
    <p class="text-justify">
      Сучасний фахівець галузі ресторанного господарства повинен мати професійну підготовку, яка відповідає вимогам сьогодення, бути творчою особистістю, вміти застосовувати отримані теоретичні знання для вирішення різноманітних завдань. Тому,
      спеціальності «Готельно-ресторанна справа, «Харчові технології», а також робітничі професії «Кухар» і «Кондитер» користуються попитом серед здобувачів освіти та роботодавців регіону.
    </p>
    <p class="text-justify">
      Вибір спеціальності 241 «Готельно-ресторанна справа» - це шлях до підготовки конкурентоспроможних фахівців готельно-ресторанного бізнесу. Здобувачами освіти можуть стати випускники 9-х та 11-х класів загальноосвітніх шкіл.
    </p>
    <p class="text-justify">
      З латині «administrator» перекладається як «керуючий», тобто той, що забезпечує управління. В обов'язки адміністратора ресторану та готелю входить керівництво співробітниками та створення хорошої атмосфери в закладі, яка позитивно впливає на
      гостей. Основне завдання адміністратора - організувати функціонування закладу, забезпечити його успішність і популярність.
    </p>
    <p class="text-justify">
      Випускники даної спеціальності мають широкі можливості для майбутнього працевлаштування, так як можуть працювати адміністратором у готелях та ресторанах, керуючими готелю або ресторану, менеджером, барменом, баристою, офіціантом тощо.
    </p>
    <p class="text-justify">
      Підготовка за спеціальністю 181 «Харчові технології» передбачає отримання теоретичних знань та практичних навичок з технології виробництва кулінарної та кондитерської продукції, розробки рецептур фірмових страв та виробів, проектування та
      реконструкції підприємств ресторанного господарства, що дасть можливість працювати не лише технологом, а й шеф-кухарем, керуючим закладу ресторанного господарства, завідувачем виробництва, майстром виробничого навчання у закладах
      професійно-технічної освіти тощо. Багато випускників даної спеціальності працює у харчовій промисловості – хлібозаводах, кондитерських фабриках, ковбасних або рибних цехах, молокозаводах тощо.
    </p>
    <p class="text-justify">
      На спеціальності 181 Харчові технології проводиться ступенева підготовка. На першому ступені (І курс) учні одержують робітничу професію та диплом кухаря або кондитера. На другому ступені продовжують навчання випускники коледжу та інших закладів
      освіти, які здобули освітньо-кваліфікаційний рівень кваліфікований робітник за професіями «Кухар», «Кондитер». Після закінчення навчання випускники одержують кваліфікацію «Технік-технолог з технології харчування».
    </p>
    <p class="text-justify">
      Також на дану спеціальність можуть вступити і випускники 9-х та 11-х класів загальноосвітніх шкіл.
    </p>
    <p class="text-justify">
      Невід'ємною частиною навчання є практика. Виробничу практику студенти технологічного відділення проходять у кращих закладах готельно-ресторанної сфери нашого міста та області. Також влітку студенти відділення мають можливість працювати на базі
      відпочинку «Водник» у селищі Залізний Порт, що знаходиться на березі Чорного моря у Херсонській області. Майже 30 років діє співпраця між коледжем та даною базою відпочинку. За бажанням студенти можуть вдосконалювати практичні навички і у
      курортних закладах готельно-ресторанної сфери сонячної Болгарії.
    </p>
    <p class="text-justify">
      На відділенні проводиться навчання за робітничими професіями кухаря, кондитера з строком навчання 10 місяців (зарахування здійснюється без вступних випробувань і ЗНО, за конкурсом атестатів).
    </p>
    <p class="text-justify">
      Навчатися на відділенні цікаво. Студенти займаються пошуковою та дослідницькою роботою. Лабораторні заняття проводяться у спеціалізованій лабораторії кулінарної та кондитерської продукції, де студенти мають можливість навчитись самостійному
      виготовленню різноманітної кулінарної і кондитерської продукції, коктейлів та змішаних напоїв. Для ознайомлення із сучасними тенденціями у сфері готельно-ресторанної справи на відділенні демонструються майстер-класи по приготуванню страв та
      виробів зарубіжної кухні із залученням провідних рестораторів м.Рівне, організовуються зустрічі із випускниками відділення, які пройшли всі сходинки професійного зростання та стали успішними відомими шеф-кухарями, барменами, менеджерами та
      власниками закладів ресторанного господарства.
    </p>
    <p class="text-justify">
      Випускники відділення отримавши диплом коледжу можуть продовжити навчання у закладах вищої освіти України, вступивши відразу на 3-й курс і отримати диплом бакалавра або магістра. Безпосередньо на базі нашого коледжу можна продовжити навчання на
      заочній формі у Львівському торговельно-економічному університеті за спеціальностями «Харчові технології» та «Готельно-ресторанна справа». Крім вказаного університету випускники можуть продовжити навчання у Полтавському університеті економіки і
      торгівлі, Національному університеті харчових технологій, Київському торговельно-економічному університеті, Сумському національному аграрному університеті, Національному університеті водного господарства та природокористування, Львівському
      національному університеті ветеринарної медицини та біотехнології імені С.З.Гжицького та інших закладах вищої освіти України.
    </p>
  </div>
  <a class="btn btn-light btn-rounded waves-effect w-100" onclick="loadContent('menu-content/commercial-department-page.html');" href="javascript:;">
    <i class="fas fa-paper mr-1 float-left"></i>
    <p class="p-1 h5 brown-text">Відділення комерційної діяльності і права</p>
  </a>
</article>
