<article class="jumbotron text-center p-3">
  <h2>Виховна робота в коледжі</h2>
  <p class="text-justify">
    Виховна робота завжди була і залишається в центрі уваги колективу коледжу. Студентам та учням створюються умови для змістовного проведення дозвілля, підвищення їх культурного рівня.
  </p>
  <p class="text-justify">
    Виховний процес постійно перебуває в центрі уваги адміністрації. Плани роботи передбачають виховання студентів у навчальному процесі та в позааудиторний час; проведення заходів у гуртожитках; залучення студентів до художньої самодіяльності,
    студентське самоврядування, КВК (Клуб веселих і кмітливих); організаційно-виховну роботу класних керівників та бібліотеки.
  </p>
  <p class="text-justify">
    Пріоритетним є виховання в студентів громадянських якостей, вміння реалізувати особистий потенціал, глибоке розуміння належності до українського народу, до своєї держави, внутрішньої потреби й готовності відстоювати та захищати інтереси України.
  </p>
  <p class="text-justify">
    Громадянські якості студентської молоді формуються під час вивчення основ філософії, соціології, історії України, культурології та інших дисциплін, у коледжі дотримуються звичаїв та обрядів українського народу.
  </p>
  <p class="text-justify">
    В українознавчій підготовці студентів ставляться такі завдання: вивчення історії українського народу, його культури, ментальних характеристик, світорозуміння національних базових цінностей, моральних правових, етичних та естетичних норм, процесу
    самоусвідомлення й утвердження України як політичної нації і держави, усвідомлення місця українців серед народів і культур світу.
  </p>
  <p class="text-justify">
    Проводяться відкриті виховні години, присвячені видатним діячам України, гетьманам, письменникам, святкуванню традиційних свят українського народу.
    Наприклад: “Без верби і калини – нема України”; “Доля січових стрільців”; “Щедрий вечір”; “А вже Покрова відцвіла”; “Прийди до серця Україна”; “Як наші діди парубкували” і інші.
  </p>
  <p class="text-justify">
    В коледжі стало доброю традицією проводити тижні циклових комісій. Під час тижнів проводяться зустрічі з працівниками споживчої кооперації, податкової інспекції, управління захисту прав споживачів.
  </p>
  <p class="text-justify">
    Між студентськими групами проводяться конкурси на кращу газету, кращу виставку рекламних засобів, кулінарних та кондитерських виробів.
    Всі конкурси супроводжуються цікавими заходами – виставками вишиванок, концертами художньої самодіяльності де студенти співають українські пісні, танцюють народні танці.
  </p>
  <p class="text-justify">
    В гуртожитках коледжу проводяться бесіди: “Звичай нашого народу”, “Їх іменами названо вулиці”, “Я візьму той рушник, постелю наче долю”, “За тиждень Великдень”. Проведені вечори відпочинку на тему: “Святкова Вечеря”; “О рідне слово, що я без
    тебе” (до Шевченківських днів) та інші.
  </p>
  <p class="text-justify">
    Стало традиційним в коледжі і вшанування наших ветеранів – педагогів. Два рази в рік, до Дня вчителя і до дня Перемоги ми запрошуємо їх в коледж.
    Координаційним громадським центром в коледжі стала Рада з соціального захисту студентів та учнів, в роботі якої передбачено: організацію індивідуального консультування по вирішенню внутрішньо-особистих проблем студентів, здійснення психологічної
    підтримки їх під час екзаменаційних сесій, надання психологічної допомоги в позбавленні згубних звичок і організації пропаганди здорового способу життя.
  </p>
  <p class="text-justify">
    Крім цього, в коледжі працює рада з профілактики правопорушень, робота якої спрямована на профілактику та попередження правопорушень серед студентів та учнів, надаючи методичну допомогу класним керівникам в організації виховної роботи.
  </p>
  <p class="text-justify">
    З загальноколеджевих заходів правового виховання проводиться тиждень правових знань, в програмі якого зустрічі з представниками прокуратури, суду, правоохоронних органів, вечір запитань та відповідей з правової тематики.
  </p>
  <p class="text-justify">
    Коледж підтримує зв’язки з Рівненським обласним центром здоров’я, з соціальною службою молоді.
  </p>
  <img data-src="img/freetime9.jpg" alt="Freetime" id="freetime9" onclick="fullImage(this);" class="img-fruid lazy m-1 w-75">
  <p class="text-justify">
    Медичними працівниками центру здоров’я проводяться лекції, розроблені рекомендації з питань профілактики наркоманії, СНІДУ, різні пам’ятки, які використовуються класними керівниками під час проведення виховних годин.
  </p>
  <p class="text-justify">
    Крилата фраза Е. Достоєвського “Краса врятує світ” визначає значення в виховному процесі естетичного виховання. Для студентів коледжу естетичне виховання – не тільки формування розуміння прекрасного, в майбутньому – ознака високої культури
    обслуговування, адже готують тут спеціалістів та робітників для сфери обслуговування.
  </p>
  <p class="text-justify">
    Екологічне виховання студентів та учнів, передбачає виховання екологічної грамотності, свідомого відношення до природи та розуміння її активного захисту, оскільки випускники, які в майбутньому будуть очолювати підприємства різних форм власності,
    повинні розвивати свою екологічну культуру, формувати навички прийняття екологічно грамотних, управлінських рішень.
  </p>
  <div class="row">
    <div class="col-md-3 col-sm-6">
      <img data-src="img/freetime2.jpg" alt="Freetime" id="freetime2" onclick="fullImage(this);" class="img-fruid lazy m-1 w-100">
    </div>
    <div class="col-md-3 col-sm-6">
      <img data-src="img/freetime3.jpg" alt="Freetime" id="freetime3" onclick="fullImage(this);" class="img-fruid lazy m-1 w-100">
    </div>
    <div class="col-md-3 col-sm-6">
      <img data-src="img/freetime4.jpg" alt="Freetime" id="freetime4" onclick="fullImage(this);" class="img-fruid lazy m-1 w-100">
    </div>
    <div class="col-md-3 col-sm-6">
      <img data-src="img/freetime8.jpg" alt="Freetime" id="freetime8" onclick="fullImage(this);" class="img-fruid lazy m-1 w-100">
    </div>
  </div>
  <p class="text-justify">
    Традиційними в коледжі стали тематичні екскурсії: “Вивчай свій край” по місту Рівне та в обласний краєзнавчий музей, по Рівненщині “Козацькі могили”, в “Почаївську Лавру”, та ін.
  </p>
  <p class="text-justify">
    Студентські роки – неповторні, адже це час молодості, кохання і мрій. Як зробити, щоб пам’ять про них збереглася надовго? Для цього, після кожного виховного заходу, в коледжі випускаються фоторепортажі, альбоми. Минуть роки, зустрінуться колишні
    однокурсники, переглянуть фотографії і перенесуться в роки далекої студентської юності.
  </p>
  <p class="text-justify">
    В коледжі також проводяться такі заходи, як посвята першокурсників в студенти, святкування Дня працівників освіти, Міжнародного дня студента, вечорниці на свято Андрія, щедрівки та колядки; Шевченківські дні, День матері, День споживчої
    кооперації, День відкритих дверей, змагання команд КВК, конкурси “Міс коледжу ”, “Любов з першого погляду”, обрядові вистави, зустрічі з цікавими людьми, конференції, круглі столи, тематичні вечори, відкриті виховні години, дискотеки, екскурсії,
    культпоходи, систематично випускається загальноколеджева газета, функціонує музей історії коледжу та споживчої кооперації області.
  </p>
  <p class="text-justify">
    Важливою є діяльність рад студентського самоврядування гуртожитків. У двох гуртожитках, де проживає більшість студентів, створено всі умови для їх навчання і відпочинку.
  </p>
  <p class="text-justify">
    Студентські роки – це найкращі роки в житті кожної людини. У коледжі, за час навчання, кожен студент може вибрати собі заняття в багатьох гуртках художньої самодіяльності.
  </p>
  <p class="text-justify">
    Систематично працюють такі гуртки художньої самодіяльності як: художнього читання, ансамбль “Співуча Рівненчанка”, клуб КВК, клуб поетів-початківців “Пролісок”.
  </p>
  <p class="text-justify">
    Гуртківці беруть активну участь в усіх культмасових заходах коледжу, вони є постійними учасниками міських, обласних оглядів, конкурсів, фестивалів.
    Стало традицією проведення в коледжі культурно-масових заходів серед студентів – фестивалів, оглядів, конкурсів, тематичних вечорів, конкурсів команд КВК, вечорів відпочинку та інші.
  </p>
  <p class="text-justify">
    Змістовні тематичні художньо-музичні виховні заходи готують і проводять навчальні групи під керівництвом класних керівників.
  </p>
  <p class="text-justify">
    Добре спланована виховна робота, активна участь студентів і працівників коледжу в художній самодіяльності, виховних заходах є невичерпним джерелом духовності, відродження нашої національної культури.
  </p>
</article>
