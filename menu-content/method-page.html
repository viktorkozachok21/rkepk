<article class="jumbotron text-center p-3">
  <h2>Методичний кабінет</h2>
  <div class="clearfix text-justify">
    <div class="avatar-content text-center mb-1">
      <img src="img/teachers/Barash-min.JPG" loading="lazy" alt="Method" id="method1" onclick="fullImage(this);" class="open-full img-fruid page-avatar">
      <h5 class="brown-text mt-3">Бараш Тетяна Анатоліївна</h5>
      <h7 class="text-muted">Методист коледжу</h7>
    </div>
    <p class="text-justify">
      Методична робота в закладі освіти завжди була і є фундаментом, на якому будується і через який вирішується головне його завдання – здійснення освітнього процесу. В нашому коледжі ця робота проводиться через методичний кабінет, як одного з
      структурних підрозділів в плані забезпечення виконання основних освітянських завдань.
    </p>
    <p class="text-justify">
      Саме від визначення напрямків, правильного планування роботи методичного кабінету великою мірою залежить рівень організації освітнього процесу, підвищення кваліфікації викладачів, впровадження нових методів викладання, вивчення досвіду
      досвідчених викладачів.
    </p>
    <p class="text-justify">
      Діяльність методичного кабінету координується з роботою педагогічної ради, циклових комісій, класних керівників та спрямована на покращення якості теоретичного і практичного навчання студентів, сприяння зростанню педагогічної майстерності
      викладачів, надання їм практичної допомоги з питань теорії педагогіки, психології, методики викладання. В даний час педагогічний колектив працює над головною методичною проблемою коледжу:
    </p>
    <p class="text-justify brown-text font-italic">
      «Забезпечення якості освіти майбутнього фахівця шляхом формування професійних компетентностей, впровадження інтерактивних методів та технологій навчання в освітній процес».
    </p>
    <p class="text-justify">
      Кабінетом надається систематична методична і організаційна допомога в складанні і розробці документації коледжу: циклових комісій, кабінетів, гуртків, індивідуальних робочих планів викладачів, розробці і підготовці питань до засідань
      педагогічних рад, в проведенні відкритих занять та заходів, в підготовці матеріалів на науково-практичні конференції студентів та викладачів, в підготовці методичних напрацювань викладачів для використання їх в коледжі, та для видання через
      НМЦ «Укоопосвіта», для участі в роботі щорічної Міжнародної виставки «Сучасна освіта», забезпечується розробка загальноколеджевих заходів по підвищенню ефективності освітнього процесу, проводиться випуск загальноколеджевої газети «Студентські
      обрії», систематична розробка і підготовка інформаційних матеріалів про діяльність коледжу, оформлення атестаційних матеріалів викладачів тощо.
    </p>
    <p class="text-justify">
      Значне місце в роботі методичного кабінету відводиться заходам щодо вдосконалення фахового рівня та підвищення педагогічної майстерності викладачів коледжу взагалі і викладача-початківця зокрема. З цією метою в коледжі функціонує, постійно
      діючий методичний семінар, забезпечується участь в проведенні і роботі обласних методичних об’єднань з ряду дисциплін. В кабінеті функціонує бібліотека викладача, матеріалами якої користується цілий ряд викладачів, на початку кожного
      навчального року готується наказ щодо організації наставництва та визначення наставників, викладачі коледжу проходять стажування, навчаються на курсах підвищення кваліфікації.
    </p>
    <p class="text-justify">
      Методичним кабінетом проводиться щорічна систематизація матеріалів каталогу кращого досвіду викладачів коледжу, матеріали до якого подаються головами циклових комісій. З метою підвищення фахового рівня викладача, рівня організаційної роботи
      циклових комісій в методичному кабінеті здійснюється нагромадження матеріалів за напрямками: «Заходи по вдосконаленню освітнього процесу», «Голові циклової комісії», «Викладачу-початківцю», «Класному керівнику», «Практичне навчання», «Зразки
      навчальної документації», «Матеріали постійно діючого методичного семінару викладачів», «Каталог кращого досвіду викладачів».
    </p>
    <p class="text-justify">
      На спеціальних вітринах методкабінету також представлені матеріали, що висвітлюють роботу педагогічного колективу, звітні матеріали про роботу циклових комісій, матеріали учасників виставок, науково-практичних конференцій, тижнів
      спеціалістів.
    </p>
  </div>
</article>
